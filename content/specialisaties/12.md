---
title: Dry Needling
featured_image: /images/foto-800-600.jpg
weight: 12
---
**Wat is dry needling?**

Dry needling is een evidence based nieuwe behandelmethode van de kinesitherapeut/manueel therapeut. Bij dry needling worden bepaalde spieren, die verantwoordelijk zijn voor uw pijn, met een fijn naaldje aangeprikt met als doel deze spieren snel en langdurig te ontspannen. Dry needling is niet hetzelfde als acupunctuur! Bij acupunctuur worden vaak op verschillende plaatsen meerdere naalden geplaatst om een energetisch effect te bekomen. Bij dry needling is het enkel de bedoeling om triggerpoints in bepaalde spieren te ontspannen.

De behandeling van die triggerpoints met dry needling is gericht op het langdurig uitschakelen van die triggerpoints. Vaak zijn meerdere behandelingen noodzakelijk en per behandeling worden soms meerdere spieren aangeprikt.



**Wat zijn triggerpoints?**

Een triggerpoint is een verkrampt deeltje van een spier dat naast lokale drukpijn ook vaak uitstralende pijn in een bepaalde zone veroorzaakt. Die triggerpoints kunnen naast pijn en uitstraling ook stijfheid en bewegingbeperking geven.



**Hoe ontstaan triggerpoints?**

Triggerpoints kunnen zowel acuut als chronisch ontstaan. Een verkeerde houding, overbelasting van bepaalde spieren door bijvoorbeeld sport of langdurig gebruik van de computer zijn maar enkele voorbeelden van veel voorkomende oorzaken van triggerpoints. Verder kan ook stress een belangrijke onderhoudende factor zijn van triggerpoints.



**Hoe voelt dry needling?**

Het aanprikken van de spier voelt u bijna niet. Als het juiste triggerpoint aangeprikt wordt, spant de spier zich even lokaal aan (=local twitch response). Dat geeft kortdurend een soortvan ‘krampgevoel’.Daarna zal de spier ontspannen en kan u vaak al onmiddellijk gemakkelijker bewegen. Na de behandeling is het normaal dat de behandelde spier nog wat stijf en/of vermoeid aanvoelt, maar meestal is dit van korte duur.



**Nabehandeling?**

Dry needling maakt deel uit van een totaalbehandeling en is geen behandeling op zich. Vaak wordt er na het prikken nog wat nabehandeld, aan de hand van stretching, circulatie-oefeningen, …. U krijgt naast advies en een aantal oefeningen ook vaak de richtlijn mee om de spieren wat warm te houden om de ontspanning die is opgetreden te kunnenbehouden. Het is belangrijk dat u deze adviezen zo goed mogelijk opvolgt voor een maximaal resultaat.



**Bij wie kan ik hiervoor terecht?**\
\
Je kan voor deze behandeling terecht bij Brecht.